# STARR-formulier 1 – Ontwerpen van IT-oplossingen (niveau 2)

**S – Situatie (Beroepstaak 1):**  
Ik werkte aan een dashboard app voor SECIAN, een cybersecuritybedrijf onder leiding van Amar Ritoe. De opdracht had het karakter van een pilotproject, bedoeld om te verkennen wat technisch haalbaar was binnen het bedrijf. Het was onderdeel van een breder idee om interne processen te automatiseren, maar stond qua uitvoering redelijk op zichzelf. De focus lag hierbij op het realiseren van een functioneel prototype, inclusief de technische en visuele basis.

**T – Taak (Beroepstaak 1):**  
Mijn taak was om een haalbaarheidsstudie uit te voeren, de structuur en logica van het versiemodel te ontwerpen (mockup, alpha, beta, release), en de front-end mockup te ontwikkelen. Dit vereiste het vertalen van vage ideeën naar een concreet ontwerp. Deze ontwerpfase was uitdagend doordat het project weinig bestaande kaders had en ik veel beslissingen zelf moest onderbouwen.

**A – Aanpak (Beroepstaak 1):**  
Ik begon met een haalbaarheidsanalyse waarin ik onderzocht welke technische keuzes binnen de context van SECIAN realistisch en veilig waren. Daarna tekende ik met pen een datastructuur- en flowdiagram op papier, zodat de opdrachtgever snel overzicht kreeg en zich kon herkennen in de logica. Dit hielp om het ontwerp visueel en begrijpelijk te maken. Vervolgens werkte ik op basis daarvan een tijdlijn en een kanban-board uit als voorstel voor de verdere uitvoering. Ik documenteerde de stappen in het ontwerptraject en hield de opdrachtgever betrokken bij de keuzes.

**R – Resultaat (Beroepstaak 1):**  
Het resultaat was een helder ontwerp en een visueel uitgewerkte mockup, die als basis kon dienen voor de verdere ontwikkeling van de applicatie. De structuur van de versieopbouw is overgenomen voor het ontwikkelproces. De opdrachtgever beoordeelde het ontwerp positief en vond dat het een goed fundament bood voor de realisatie.

**R – Reflectie (Beroepstaak 1):**  
In dit project leerde ik hoe belangrijk het is om de wensen van een opdrachtgever helder en praktisch te vertalen naar een concreet ontwerp. De opdrachtgever gaf aan wat hij wilde en hoe het eruit moest zien. Door zijn feedback letterlijk terug te koppelen en hem actief te laten kiezen tussen details, hield ik hem betrokken en voorkwam ik misverstanden. Daarna maakte ik een schets met pen om de datastroom visueel uit te leggen. Dat hielp om op één lijn te komen.  
De daaropvolgende haalbaarheidsstudie bood een goede onderbouwing voor de technische keuzes, en werd goedgekeurd door de opdrachtgever. Op basis daarvan heb ik onze eisen geanalyseerd, een plan van aanpak opgesteld (met kanban-board en tijdlijn), en ben ik gestart met de uitvoering. In toekomstige projecten wil ik deze aanpak behouden: eerst visueel afstemmen, dan gestructureerd plannen, zodat iedereen die betrokken is bij het ontwikkelen grip houden op het proces.


