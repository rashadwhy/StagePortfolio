**Skills Ontwikkel Plan (SOP)** 
Anwar Muradin

# Skills Ontwikkel Plan - Stage (SECIAN)  
**Anwar Muradin**

---

## Visie op studie en beroep

Tijdens mijn stage bij SECIAN heb ik mijn eerdere interesses, zoals cloud computing en infrastructuur , verder kunnen verkennen in de praktijk. Vooral het werken aan een real-time complianceplatform met integraties voor Microsoft 365 en AWS heeft mijn enthousiasme voor security, logica en schaalbare architectuur verdiept.

Wat ik daarbij niet had verwacht, is dat ik het ontwikkelen voor **enterprise-omgevingen** zo interessant zou vinden. Ik had altijd een terughoudendheid richting productontwikkeling vanwege de **wegwerpmentaliteit** in de consumentenwereld, het idee dat software vaak is gemaakt om snel te verouderen of te verdwijnen.

In enterprise development ligt dat heel anders: het werk is **gestructureerder, doelgerichter**, en systemen worden echt gebouwd om te blijven. Die context motiveert mij veel meer om dingen te ontwerpen waar ik achter kan staan. Het geeft betekenis aan bouwen.

---

## Studievoortgang

De stage heeft bevestigd dat ik goed functioneer in een technische omgeving waar ik zelfstandig kan werken, maar ook invloed heb op bredere keuzes in het product. Ik kon mijn creativiteit kwijt in het ontwerpen van een parser-architectuur en in het analyseren van logica achter ISO27001-controls. Tegelijk leerde ik omgaan met beperkingen (zoals API-limieten, cloudkosten en teamafstemming). Repetitieve taken, zoals scrum stand-ups of documentatie, bleven minder motiverend, maar ik ben daar consistenter mee geworden.

---

## Sterkte-zwakte analyse

### 1. Toekomstgericht organiseren (van 3 → 4/5)  
Het werken binnen een cloud-based project met complianceverplichtingen vergde planning en anticipatie. Ik heb geleerd hoe keuzes nu (zoals parserstructuur of datamodellen) effect hebben op toekomstige uitbreidbaarheid. Mijn gevoel voor schaalbaarheid en impact op lange termijn is gegroeid.

### 2. Onderzoekend probleemoplossen (blijft 5/5)  
De stage was grotendeels onderzoekend: van API-analyse tot security control mapping. Ik bleef kritisch kijken naar aannames, en zocht constant naar de beste balans tussen abstractie, modulariteit en duidelijkheid.

### 3. Persoonlijk leiderschap (van 3 → 4/5)  
Door mijn eigen werkgebied (de parser) te trekken, en tegelijk in te pluggen op het teamproces, ben ik sterker geworden in eigenaarschap. Time-blocking werkte goed tijdens piekperiodes. Prioriteiten bepalen bleef soms lastig bij parallelle taken, maar ik ben daar bewuster mee bezig.

### 4. Doelgericht interacteren (blijft 5/5)  
Samenwerking binnen SECIAN was open, technisch en iteratief. Ik kon goed schakelen tussen overleg, feedback verwerken en daarna zelfstandig aanpassingen doen. Vooral in refinement-meetings voelde ik dat ik actief bijdroeg aan de richting van het product.

---

## Ontwikkeldoelen en actieplan (gebaseerd op stage-ervaring)

### Toekomstgericht organiseren  
**Doel:**  
Beter overzicht houden op waar mijn werk naartoe beweegt, en bewust omgaan met de impact van technische keuzes op langere termijn.

**Actieplan:**  
- Werken in **modulaire, afgebakende werkblokken** die later aan elkaar te koppelen zijn  
- **Structuur aanbrengen in documentatie** zodat ik eerdere beslissingen en afwegingen snel kan terugvinden  
- Een **persoonlijk systeem opzetten** (zoals een tweede brein) waarin ik mijn voortgang, ideeën en referenties veilig en toegankelijk bijhoud

### Onderzoekend probleemoplossen  
**Doel:**  
Mijn bestaande probleemaanpak verder verfijnen door bewuster te reflecteren op hoe ik denk, en manieren te zoeken om mijn aanpak flexibel toe te passen in verschillende situaties.

**Actieplan:**  
- Complexe problemen blijven opdelen in kleine stappen met duidelijke aannames  
- Reflectiemomenten inbouwen om mijn aanpak terug te lezen of te verbeteren  
- Mijn denkwijze vergelijken met die van anderen (bijv. tijdens code reviews of retro’s)  
- Leren herkennen wanneer ik mijn standaardaanpak moet loslaten

### Doelgericht interacteren  
**Doel:**  
Mijn communicatie verfijnen door **aannames expliciet te maken** — zodat er geen verwarring of vertakkende interpretaties ontstaan over wat ik bedoel of voor wie het werkt.

**Actieplan:**  
- Bewust benoemen **op welke aannames** mijn voorstel gebaseerd is, vóór ik de oplossing uitleg  
- Situaties beschrijven waarin de oplossing **juist wel of niet werkt**  
- Werken aan visuele of gestructureerde toelichtingen om redeneringen helder over te brengen  
- Feedback vragen op hoe mijn uitleg geïnterpreteerd wordt, niet alleen op de inhoud

### Persoonlijk leiderschap  
**Doel:**  
Mijn zelfstandigheid als ontwikkelaar behouden, maar beter inspelen op **verschillen in perspectief** binnen het team — met name wanneer technische keuzes botsen met abstractere, security-gedreven invalshoeken.

**Actieplan:**  
- Bij verschil van inzicht **eerder nagaan waar het perspectiefverschil zit** (bijv. detail vs. risico-denken)  
- Niet alleen gelijk proberen te krijgen, maar **de impact van mijn standpunt uitleggen in hun context**  
- Beter voorspellen **waar iemand zich aan zou kunnen storen**, en dat voor zijn  
- Zelfreflectie gebruiken om te zien of mijn gelijk ook het beste resultaat oplevert — of alleen technisch klopt



**ChatGPT in dit document**: 
-Controle op grammatica
-Markdown formatting