**Skills Ontwikkel Plan (SOP)** 
Anwar Muradin

**Visie op studie en beroep**

**Waar komt jouw interesse voor ICT vandaan? Hoe heb je de keuze gemaakt voor de opleiding HBO-ICT en wie heeft daarin een rol gespeeld?**  
Mijn interesse in ICT komt voort uit een passie voor innovatie en de mogelijkheid om oplossingen te ontwerpen voor echte creatieve uitdagingen. De keuze voor HBO-ICT was gebaseerd op de praktische focus en het probleemoplossend vermogen dat de opleiding biedt. Mijn interesse in het onderwerp en gesprekken met professionals die de mogelijkheden van ICT benadrukten, speelden een grote rol in mijn beslissing.

**Welke beroepstaken en beroepshandelingen spreken je aan? Welke minder?**  
Ik geniet vooral van de operationele en ontwerpgerichte aspecten van ICT, zoals het structureren van systemen en het oplossen van complexe problemen. Back-end ontwikkeling spreekt mij sterk aan vanwege de focus op logica en optimalisatie. De visuele kant van webdesign interesseert mij minder, maar ik werk graag aan de interne functionaliteit van webtoepassingen.

**Wat voor soort stage zou je willen doen en wat wil je er leren?**  
Ik zou graag een stage willen doen binnen een van de volgende gebieden: Cybersecurity, Large Language Models (LLMs), infrastructuur en/of consultancy. Diversiteit in innovaties wekt snel mijn interesse, terwijl ik ook de mogelijkheid waardeer om me in specifieke vaardigheden te verdiepen. Mijn doel is praktische ervaring opdoen en mijn kennis uitbreiden binnen deze gebieden.

**Wil je je verbreden of verdiepen na je stage? En waarom?**  
Ja, ik wil mijn kennis verbreden na mijn stage, omdat het verkennen van verschillende aspecten binnen ICT mij intrigeert. Het biedt mogelijkheden om nieuwe gebieden te ontdekken en constant betrokken te blijven bij technologische innovaties.

**Wat zou je na je studie willen gaan doen? Wil je doorstuderen? Bij wat voor soort bedrijf of organisatie zou je willen werken? Is daar nog iets extra’s voor nodig qua studie?**  
Afhankelijk van de beschikbare studies of banen wil ik iets doen dat aansluit bij mijn nieuwsgierigheid en tegelijk toewerken naar (volledige) autonomie in mijn leven. Ik sta open voor verdere studie of werk binnen innovatieve bedrijven of organisaties, waarbij ik me blijf ontwikkelen en mijn ICT vaardigheden uitbreid.

---

**Studievoortgang**

**Welke onderdelen van je studie motiveren je (en waarom) en waar heb je moeite mee?**  
Ik ben gemotiveerd door mogelijkheden om te experimenteren en te ontdekken, vooral als het leidt tot unieke oplossingen of nieuwe inzichten. Dit creatieve en exploratieve aspect houdt mijn interesse vast. Ik ben minder geinteresseerd in repetitieve taken, maar ik begrijp hun belang en accepteer dat het essentieel is om deze af te ronden.

**Hoe ga je om met onderdelen die je lastiger/minder leuk vindt?**  
Ik benader deze onderdelen meestal met nieuwsgierigheid, tenzij het gaat om repetitieve taken. In die gevallen accepteer ik hun noodzaak en waak ik erover dat het fundamenteel stevig is.

---

**Sterkte-zwakte analyse per competentie**

**1. Toekomstgericht organiseren (3/5):**  
Ik heb een goed begrip van planning en het anticiperen op toekomstige behoeften, maar ik wil mijn vaardigheden in het opstellen van langetermijnstrategiën verder ontwikkelen.

**2. Onderzoekend probleemoplossen (5/5):**  
Ik blink uit in onderzoek en probleemoplossing, waarbij ik diepgaand analyseer om unieke oplossingen te vinden. Dit is een van mijn sterkste punten.

**3. Persoonlijk leiderschap (3/5):**  
Ik neem initiatief en manage mijn verantwoordelijkheden effectief, maar ik wil mijn tijdmanagement en het omgaan met meerdere prioriteiten verbeteren.

**4. Doelgericht interacteren (5/5):**  
Ik communiceer en werk goed samen met anderen, vooral bij het bereiken van gezamenlijke doelen. Ik wil mijn vermogen verfijnen om samenwerking te combineren met het behouden van focus op de doelstellingen.

---

**Ontwikkeldoelen en actieplan**

**Toekomstgericht organiseren:**  
_Doel:_ Mijn langetermijnstrategiën verbeteren door gestructureerde planningsmethodieken te leren.  
_Actieplan:_ Volgen van een projectmanagementcursus en oefenen met het opstellen van gedetailleerde roadmaps voor projecten.

**Onderzoekend probleemoplossen:**  
_Doel:_ Mijn onderzoeksvaardigheden uitbreiden door het leren van nieuwe technieken en frameworks.  
_Actieplan:_ Werken met geavanceerde tools en frameworks, zoals het DOT-framework, en dit toepassen op praktijkprojecten.

**Persoonlijk leiderschap:**  
_Doel:_ Effectiever omgaan met tijd en meerdere verantwoordelijkheden.  
_Actieplan:_ Implementeren van tijdmanagementmethodes zoals time-blocking en prioriteiten stellen via de Eisenhower-matrix.

**Doelgericht interacteren:**  
_Doel:_ Samenwerking verbeteren terwijl ik de focus op doelen behoud.  
_Actieplan:_ Actieve deelname aan teamprojecten, waarbij ik constant reflecteer op de retrospectives en onderlinge meetings.

**ChatGPT in dit document**: 
-Controle op grammatica
-Markdown formatting